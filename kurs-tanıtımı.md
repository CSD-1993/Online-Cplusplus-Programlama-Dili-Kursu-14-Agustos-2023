# Online C++ Kursu

+ Bu kurs [C ve Sistem Programcıları Derneği](www.csystem.org) ve Sistem Bilgisayar Hizmetleri tarafından düzenlenmektedir. 

+ Bu kurs katılımcıların öncelikle __C++__ programlama dilini çok iyi öğrenmelerini ve yazılım üretiminde profesyonel düzeyde bu dili kullanma becerisi edinmelerini hedeflemektedir.

+ __C++__ programlama dilinin temel sentaksı ve semantik yapısı ayrıntılı olarak öğretilmektedir.

+ Kursta __Modern C++__ anlatılmaktadır. _C++11_, _C++14_ ve _C++17_ standartları ile dile eklenen sentaks öğeleri ve standart kütüphane bileşenleri eğitimde ayrıntılı olarak ele alınmaktadır. C++20 standartlarına genel olarak değinilmektedir.

+ __C++__ dilinin standart kütüphanesi ve bu kütüphanenin en önemli bileşeni olan __STL (Standard Template Library)__ ayrıntılı bir şekilde ele alınmaktadır.

+ Nesne Yönelimli Programlama _(Object Oriented Programming)_ konusunda temel bilgiler verilmektedir.

+ Türden Bağımsız Programlama _(Generic Programming)_ konusunda temel bilgiler verilmektedir.

+ Eğitim programı yalnızca __C++__ dilini öğretmeyi değil, tüm programlama ortamları için iyi, temiz ve etkin kod yazma alışkanlığı kazandırmayı da amaçlamaktadır. 

+ Bazı derslerde konuların daha iyi anlaşılmasını sağlamak için veri yapılarına ve algoritmalara __(Data structures & algorithms)__ ilişkin temel kavramlar da anlatılmaktadır.

## Ön Koşul
Bu kursta __C++__ dilinin _C_ dilinden aldığı temel sentaks ve araçlar anlatılmadığından bu programa katılabilmek için belirli seviyede _C_ bilmeniz gerekmektedir. 

## Eğitim Süresi
Programın toplam süresi __220__ saattir. 

## Ders Günleri ve Saatleri
Dersler __Pazartesi ve Çarşamba__ günleri __19:45 – 22:45__ saatleri arasında __3’er saat__ olarak yapılacaktır.

## Eğitim İçeriği
__[Eğitim içeriğini bu bağlantıdan görebilirsiniz.](https://github.com/CSD-1993/Online-Cplusplus-Kursu/blob/master/kurs-icerigi.md)__

## Eğitmen
Kurs C ve Sistem Programcıları Derneği başkanı Kaan ASLAN tarafından verilmektedir. Kaan ASLAN sistem programlama ve yazılım eğitiminde Türkiye’deki en deneyimli eğitmenlerindendir. Çeşitli pozisyonlarda pek çok projede bulunmuş, 200’ün üzerinde kuruma eğitim ve danışmanlık hizmetleri vermiştir.
## Format
+ __C++ Kursu__ online olarak gerçek zamanlı verilmektedir. Derslerin izlenmesi için __[Zoom](https://zoom.us/)__ yazılımı kullanılmaktadır. Ders sırasında öğrenciler eğitmene soru sorabilirler.

+ Program boyunca öğrencilere belirli aralıklarla ödevler verilmektedir. 

+ Eğitim programı ile ilgili tüm materyaller program süresince öğrencilerle paylaşılmaktadır.

+ Eğitim dili Türkçe’dir. Programlama ve __C++__ Dili ile ilgili tüm terimlerin doğru İngilizce karşılıkları öğretilmekte, öğrenciler teknik ve doğru bir terminoloji kullanmaya teşvik edilmektedir.

+ Öğrenciler kaçırdıkları dersleri kendilerine verilecek parola ile __Vimeo__ üzerinden izleyebilirler.

## Eğitim Materyalleri
__C++__ kursu ilgili eğitim materyalleri program süresince öğrencilerle paylaşılmaktadır. Derslerde yazılan tüm kodlar ve verilen ödevler katılımcılar ile __github__ üzerinden paylaşılmaktadır.

## Eğitim Ücreti
Kursumuzun toplam ücreti KDV dahil 11.400 TL’dir (Peşin ödemede 10.000 TL’dir). Öğrenciler için kurs ücreti (öğrencilik durumunu belgelemeleri kaydıyla) KDV dahil 10.260 TL’dir (peşin ödemede 9.250 TL’dir). Kurs ücretini havale yöntemiyle peşin ya da 2 taksit olarak ödeyebilirsiniz.

## Eğitim Programına Kayıt
__[Katılım için önce ön kayıt yaptırmalısınız]( https://us02web.zoom.us/meeting/register/tZAqf-6prDotGdEr-YwS1Do5tKuCzkITw7_5)__. Ön kayıt yaptırırken kendi isminizi ve e-posta adresinizi kullanmalısınız.
